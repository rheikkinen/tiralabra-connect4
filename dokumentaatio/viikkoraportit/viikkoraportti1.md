# Viikko 1
Projektiin käytetty aika: 7 tuntia.

### Mitä olen tehnyt?
Aiheen miettimiseen meni alussa jonkin verran aikaa, mutta melkein heti valmiita aiheita selatessa oli selvää, että valitsen jollekin pelille toteutettavan tekoälyn. Peli vaihtui useaan kertaan, mutta päädyin Connect 4:iin. Se tuntui mielekkäältä, koska se on pelinä tuttu, enkä ole muilla kursseilla sitä käsitellyt (kuten esim. shakkia ja ristinollaa).

Aikaa kului enemmän kurssin ja projektin kannalta tärkeiden asioiden kertaamiseen. Luin peliteoriasta ja erityisesti aiheena olevan Connect Four -pelin pelistrategiasta, minkä lisäksi kertasin minimax-algoritmin ja alfa-beta-karsinnan toimintaa.

Lisäksi loin projektille repositorion, kirjoitin alustavan määrittelydokumentin sekä tämän viikkoraportin.

### Ohjelman edistyminen
Ohjelma ei ole ensimmäisellä viikolla edistynyt, vasta repositorio luotu ja dokumentaatioiden teko aloitettu.

### Mitä opin?
Opin Connect Four -pelin pelistrategiasta sekä minimax-algoritmin ja pelitekoälyn kannalta hyödyllisiä asioita, mm. hieman erilaisten siirtojen pisteytysmekanismista Connect Four -pelissä.

### Epäselvyydet ja haasteet
Suurimpana haasteena ainakin vielä on aika- ja tilavaativuudet, erityisesti ne vaativat vielä kertausta. Niitä en ole oikein ehtinyt käsitellä enkä siten osannut miettiä tavoitteita tämän projektin kannalta.

Myös dokumentoinnin kieli jäi mietityttämään. Olen tottunut kirjoittamaan koodin, kommentit sekä commit-viestit englanniksi, ja se olisi lienee itselle sujuvampaa jatkossa. Toisaalta muut dokumentaatiot haluaisin tehdä suomeksi. Onko tämä sopiva toteutustapa vai olisiko suositeltavampaa tehdä myös esim. commitit suomeksi?

### Mitä teen seuraavaksi?
- Aikavaativuuksiin liityvien asioiden kertaaminen ja vaativuuksien miettiminen projektin kannalta
- Poetry-projektin alustus
- Pohjan toteuttaminen pelille tai mahdollisesti valmiin pohjan hakeminen
- Minimax-algoritmin aloittaminen
- Testauksen aloittaminen
